<!DOCTYPE html>
<html lang="en">

<head>
    <title>Bootstrap Example</title>
    <meta charset="utf-8">
    <meta name="viewport" content="width=device-width, initial-scale=1">
    <link rel="stylesheet" href="https://maxcdn.bootstrapcdn.com/bootstrap/4.2.1/css/bootstrap.min.css">
    <script src="https://ajax.googleapis.com/ajax/libs/jquery/3.3.1/jquery.min.js"></script>
    <script src="https://cdnjs.cloudflare.com/ajax/libs/popper.js/1.14.6/umd/popper.min.js"></script>
    <script src="https://maxcdn.bootstrapcdn.com/bootstrap/4.2.1/js/bootstrap.min.js"></script>
</head>

<body style= "background-color:yellow">
<h3 style = "color:darkblue">Nel 965 d.C. il potente re di Asgard, Odino, intervenne con i suoi guerrieri contro i Giganti di Ghiaccio, 
    intenti a conquistare i Nove Mondi partendo da Midgard, cioè il pianeta Terra. Dopo aver vinto la guerra tra gli Asgardiani 
    e il mondo di Jotunheim, pianeta abitato dai Giganti di Ghiaccio, Odino costrinse alla resa e ad una tregua il loro re, Laufey, 
    privandolo sia dello "Scrigno degli Antichi Inverni", un dispositivo di energia negativa altamente congelante, fonte del suo 
    immenso potere, sia di suo figlio, il neonato Loki che poi Odino adottò come figlio proprio, nella speranza di riuscire un giorno 
    a porre fine all'ostilità tra le due razze, attraverso di lui.
    Un millennio dopo, alcuni Giganti di Ghiaccio riescono ad introdursi ad Asgard superando la vigilanza di Heimdall, 
    potentissimo guardiano del Bifrost, ovvero una tecnologia di teletrasporto che da Asgard porta agli altri otto mondi; 
    quindi tentano di recuperare lo Scrigno degli Antichi Inverni, ma vengono eliminati dal Distruttore, il guardiano di quello e 
    di altri potenti dispositivi; la loro azione però fa interrompere la cerimonia d'incoronazione a re di Asgard di Thor, guerriero 
    armato del potentissimo martello Mjolnir; perciò Thor, dall'animo irruente e desideroso di vendetta, si reca a Jotunheim contro 
    la volontà del padre, coinvolgendo suo fratello Loki, Lady Sif e i tre guerrieri, Volstagg, Fandral e Hogun. Loki e lo stesso Laufey 
    sono propensi ad evitare lo scontro, Thor sembra farsi convincere, ma dopo una provocazione da parte del re nemico, ingaggia una lotta 
    contro i Giganti di Ghiaccio, mettendo a repentaglio la vita dei suoi amici. Solo l'intervento diretto di Odino impedisce che lo scontro 
    degeneri in tragedia, ma ormai la tregua tra i due popoli è stata compromessa e Laufey dichiara guerra ad Asgard. Loki rivela a Sif e i 
    tre guerrieri di aver fatto lui in modo che Odino venisse informato della loro partenza, consapevole che sarebbe stato folle recarsi lì, 
    salvando di fatto le vite di tutti. Tuttavia, il secondogenito della famiglia reale è turbato poiché durante il combattimento uno dei 
    Giganti di Ghiaccio, capaci di congelare tutto ciò che toccano, lo ha afferrato senza sortire alcun effetto su di lui.
    Irritato dal comportamento immaturo e irresponsabile del figlio, Odino decide di punire Thor, e di bandirlo dal regno di Asgard, 
    abbandonandolo su Midgard spogliandolo della potenza di cui è dotato; Thor si ritrova in Nuovo Messico dove viene soccorso dagli 
    astrofisici Jane Foster, Erik Selvig e dalla stagista Darcy Lewis, che stavano studiando strani fenomeni nel deserto. Nel frattempo 
    il martello di Thor, il dispositivo denominato Mjolnir forgiato con un elemento sconosciuto sulla Terra, una materia proveniente dal 
    nucleo di una stella a neutroni iperdensa, viene rinvenuto in Nuovo Messico, ma in quanto programmato da Odino unicamente per chi ne è 
    degno, non è sollevabile da alcuno dei presenti; lo S.H.I.E.L.D. fa quindi costruire un centro di ricerca tutto attorno ad esso.
    Venuto a sapere della presenza del martello, Thor s'introduce nella base mobile, dove ingaggia una lotta con gli agenti dello S.H.I.E.L.D.
    mentre l'agente Clint Barton lo tiene sotto tiro. Prova quindi ad estrarre il martello dal cratere dove è conficcato, ma senza successo, 
    poiché l'artefatto non lo ritiene ancora degno; viene così preso e bloccato. Intanto ad Asgard, Odino sorprende Loki a toccare lo Scrigno 
    di Laufey, i suoi occhi cambiano di colore e la sua pelle diventa blu finché non lascia l'artefatto. Loki gli chiede il perché possa 
    toccarlo senza danno e Odino gli rivela la sua vera origine, Loki è il figlio di Laufey, abbandonato da piccolo perché troppo minuto e 
    gracile, inoltre gli rivela il fatto che l'abbia adottato per stabilire, un giorno, un'alleanza e una pace permanente con i Giganti. 
    I due hanno quindi un'accesa discussione, nella quale Loki gli rinfaccia di non essere mai stato amato quanto Thor e di essere sempre 
    stato trattato diversamente, di essere stato anzi preso da Odino solo come strumento per i suoi scopi politici. Odino, addolorato per 
    tutto ciò che è successo con i suoi figli ed esausto per i lunghi secoli di regno, cade nel "Sonno di Odino", una sorta di letargo 
    rigenerante, in cui riesce a vedere tutto ciò che accade intorno a lui ma non gli è possibile intervenire. Inoltre, essendo stato 
    rimandato per troppo tempo, tale letargo è ora così profondo che il sovrano rischia di non risvegliarsi più.
    Loki, astuto maestro dell'inganno, ormai conscio di essere figlio di Laufey, e quindi di essere stato poi adottato, ne approfitta per 
    assumere il potere di reggente di Asgard, essendo suo padre impossibilitato e suo fratello esiliato; subito si rammarica coi sostenitori 
    di Thor di non poter sollevare il fratello dall'esilio, impostogli da loro padre, per rispetto alla sua saggezza. 
    Quindi, sceso sulla Terra, Loki mente a Thor, spiegando che Odino è morto, che lui è il nuovo re di Asgard e che la loro madre 
    Frigga non vuole che lui torni ad Asgard; caduto nella disperazione, Thor viene sottratto dall'interrogatorio dell'agente 
    Phil Coulson dello S.H.I.E.L.D. da Erik Selvig, che lo fa credere essere il dottor Donald Blake, l'ex fidanzato di Jane Foster. 
    Coulson non crede ad una parola, ma accetta di liberarlo, facendoli sorvegliare di nascosto. Nel frattempo Sif e i tre guerrieri 
    decidono di recarsi a Midgard per recuperare Thor e riportarlo ad Asgard, trasgredendo agli ordini di Loki; venuto a conoscenza del 
    loro tradimento e di quello di Heimdall, che ha consentito loro di andare su Midgard, Loki prima congela quest'ultimo con l'energia dello 
    Scrigno, poi manda il robot Distruttore sulla Terra, riprogrammato per uccidere Thor, che nel frattempo grazie alle vicende vissute sulla 
    Terra sembra diventato più maturo e gentile. Thor capisce che dietro a tutto c'è il fratello.
    Dopo che il Distruttore ha sconfitto i tre guerrieri e Sif, causando caos, morte e distruzione, Thor decide di sacrificarsi per evitare 
    di coinvolgere altri innocenti; ma ciò è esattamente quello che Odino, con la sua preveggenza, si era aspettato: un atto di estremo 
    altruismo da parte di Thor, al posto della sua solita arroganza ed irruenza; per questo motivo il martello Mjolnir può finalmente tornare, 
    in volo, da Thor, donandogli nuova forza e linfa vitale; questo lo rende inoltre in grado di abbattere finalmente il Distruttore. 
    Thor quindi ottiene da Heimdall, che nel frattempo è riuscito a liberarsi dalla morsa congelante, di ritornare ad Asgard. 
    Prima di partire però promette a Jane che un giorno tornerà da lei e che l'ama, e assicura a Coulson che lui ci sarà sempre per 
    portare aiuto a Midgard.
    Loki intanto ha stretto un patto con Laufey, il re dei Giganti di Ghiaccio: può avere il permesso di recarsi ad Asgard e quindi di 
    uccidere Odino durante il suo sonno magico, in modo da assicurare a Loki di diventare il nuovo re in modo permanente senza essere 
    rinnegato dal popolo asgardiano, in cambio Laufey avrà lo Scrigno. In realtà anche questa è una trappola ordita proprio da Loki, 
    perché egli, sentendosi ancora una volta inadeguato e non accettato, salva il padre uccidendo Laufey, il padre che l'aveva abbandonato, 
    davanti a Frigga, facendosi così passare per un eroe agli occhi della madre. Fatto ritorno ad Asgard, e conscio del piano di Loki, 
    Thor ingaggia una lotta con lui, il quale minaccia di uccidere Jane Foster e poi inizia a distruggere l'intero Jotunheim, utilizzando 
    il potere di Bifrost e congelandolo con lo Scrigno, in modo che non possa essere arrestato. Loki afferma di non aver mai desiderato il 
    trono, ma solo di essere trattato al pari di Thor. Gli rivela anche di non essere suo fratello, ma Thor non lo ascolta.
    Pur d'impedire la distruzione del mondo dei Giganti di Ghiaccio e quindi la loro completa estinzione, Thor col martello Mjolnir decide di 
    distruggere l'accesso al teletrasporto, detto l'arcobaleno del Bifrost, pur sapendo che così non potrà più fare ritorno da Jane, su Midgard, 
    la Terra; durante la distruzione del ponte, i due fratelli lottano di nuovo, finché cadono nel vuoto, ma vengono salvati da Odino. 
    Loki tenta di nuovo di spiegare le sue ragioni al padre, il quale, però, non giustifica il suo piano; sentendosi tradito e di nuovo 
    incompreso, Loki si lascia perciò cadere nel vuoto cosmico, apparentemente suicidandosi.
    Ad Asgard torna la pace, ma Thor pensa con tristezza a Jane ed a suo fratello Loki, ormai scomparso; Jane tuttavia, sta ricominciando a 
    fare delle ricerche per trovare un modo per incontrarsi di nuovo con il suo amato Thor. E Heimdall afferma che non necessariamente la 
    Terra è diventata per sempre inaccessibile agli asgardiani, la possibilità di nuovi contatti ci sarà sempre.
    Alla fine, Erik Selvig viene contattato da Nick Fury, direttore dello S.H.I.E.L.D., il quale gli mostra il Tesseract, una fonte di energia 
    che può donare poteri illimitati. Il dottor Selvig, che in realtà risulta essere sotto l'influsso di Loki, che quindi ha simulato il suo 
    suicidio, accetta di studiare l'oggetto.</h3>
</body>

</html>