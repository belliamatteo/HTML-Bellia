<!DOCTYPE html>
<html lang="en">

<head>
    <title>Bootstrap Example</title>
    <meta charset="utf-8">
    <meta name="viewport" content="width=device-width, initial-scale=1">
    <link rel="stylesheet" href="https://maxcdn.bootstrapcdn.com/bootstrap/4.2.1/css/bootstrap.min.css">
    <script src="https://ajax.googleapis.com/ajax/libs/jquery/3.3.1/jquery.min.js"></script>
    <script src="https://cdnjs.cloudflare.com/ajax/libs/popper.js/1.14.6/umd/popper.min.js"></script>
    <script src="https://maxcdn.bootstrapcdn.com/bootstrap/4.2.1/js/bootstrap.min.js"></script>
</head>

<body style= "background-color:yellow">
<h3 style = "color:darkblue">
Thor fa parte di una trilogia: vi è "Thor: The Dark World" e "Thor: Ragnarok"<br>
Trama The Dark World:<br>
Molte migliaia di anni fa, Bor, padre di Odino, sconfisse in una sanguinosa battaglia a Svartalfaheimr gli Elfi Oscuri, una razza guidata dal temibile Malekith, che voleva impossessarsi dell'Aether, 
un materiale fluido dotato di un enorme potere che, sfruttando un rarissimo allineamento di pianeti chiamato "Convergenza", avrebbe potuto riportare l'universo nella sua oscurità originaria. L'asgardiano, 
ritenendo impossibile distruggere tale materiale, decise di rinchiuderlo e nasconderlo nel cosiddetto 'Mondo Oscuro', mentre Malekith e il suo fido aiutante Algrim fuggono dal campo di battaglia, giurando vendetta.
Nel presente, Loki è rinchiuso in prigione per colpa dei suoi crimini compiuti sulla Terra. Ad Asgard è stato ricostruito il Bifrǫst, mentre Thor e i suoi compagni Fandral, Volstagg e Lady Sif sono impegnati a 
riportare la pace nei Nove Regni, saccheggiati e devastati dai Marauders: completata la missione a Vanaheimr, il regno degli elfi della fertilità, e sconfitti gran parte dei Marauders, Thor, Lady Sif e i Tre 
guerrieri ritornano ad Asgard, dove Odino consiglia al figlio di dimenticare Jane Foster, dato il suo ciclo vitale molto breve rispetto a quello degli asgardiani consigliandogli contestualmente Lady Sif quale 
scelta migliore come compagna, e di andare avanti, essendo ormai pronto a sostituirlo come re.
Sulla Terra anche Jane, trasferitasi a Londra, sta cercando di dimenticare Thor, frequentando un uomo di nome Richard. Tuttavia, una scoperta sensazionale glielo impedisce: in un edificio di Londra lei, la sua 
stagista imbranata Darcy Lewis e il nuovo stagista Ian scoprono un punto in cui la gravità sembra interrompersi e le cose sparire nel nulla. Jane viene avvisata da Darcy e tutti e tre insieme vanno a cercare cosa 
sia. Dopo aver giocato con la gravità, Jane va da sola alla ricerca della fonte di questa anomalia e viene risucchiata da questo strano fenomeno, ritrovandosi nel mondo oscuro. In quest'occasione, Jane trova 
l'Aether, che si impossessa di lei al minimo contatto fisico facendola svenire.
Dopo essersi risvegliata nuovamente sulla Terra, trasportata inconsciamente dal passaggio dimensionale, Jane incontra Thor, giunto lì in quanto Heimdall, il guardiano del Bifrost capace di vedere ogni essere 
dell'universo, gli aveva detto che era sparita. Il guerriero scopre quindi che l'Aether è entrato in lei e decide di portarla su Asgard, in modo che la superiore scienza del suo mondo la curi. Odino, tuttavia, 
riconosce che la ragazza è condannata, mentre Frigga, la madre di Thor, stringe un buon rapporto con lei.
Essendosi riattivato l'Aether, si risvegliano anche Malekith e gli Elfi Oscuri, i quali decidono di portare a termine la loro vendetta, recuperando l'Aether: Algrim, dopo essersi mascherato, riesce a farsi 
imprigionare all'interno del palazzo reale di Asgard insieme ad alcuni Marauders catturati dai Tre guerrieri, ma una volta condotto in cella sfrutta l'arma segreta degli Elfi Oscuri. Egli si trasforma in un 
"Dannato" di nome Kurse, acquistando una forza brutale. In seguito riesce ad evadere ed a liberare tutti i Marauders rinchiusi, scatenando il panico. Loki, imprigionato anch'egli dopo gli eventi di New York, 
non viene liberato, ma osserva con attenzione la situazione, poi sedata da Thor, e dà anche delle indicazioni all'invasore per raggiungere la sala del trono.
Improvvisamente la nave madre degli Elfi oscuri riesce a penetrare ad Asgard, seminando distruzione. Nonostante gli sforzi di Heimdall, Malekith giunge sino alla sala del trono di Odino, per estrarre l'Aether 
dal corpo di Jane. Dopo essere stato sfidato da Frigga, Malekith viene salvato dal fedele Kurse che uccide la regina di Asgard sotto gli occhi di Thor e Jane, appena sopraggiunti sul luogo. Thor, accecato dall'ira, 
tenta di uccidere Malekith, sfigurandolo in volto. Pertanto, l'Elfo Oscuro decide di ritirarsi. Dopo il funerale di Frigga, Odino, colmo di dolore, decide di prendere misure drastiche, chiudendo il Bifröst. 
Sapendo che è solo questione di tempo prima che Malekith attacchi di nuovo Asgard, Thor convince i suoi compagni ad aiutarlo a evadere clandestinamente da Asgard, compiendo un atto di alto tradimento.
Thor e Jane, insieme a Loki, liberato da Thor in cambio della vendetta per Frigga, cui entrambi tenevano moltissimo, riescono ad uscire da Asgard grazie alla complicità dei Tre guerrieri, di Sif e di Heimdall. 
Per mezzo di alcune vie segrete note solo a Loki, i tre riescono a giungere nello Svartalfaheimr, il regno degli elfi oscuri. Avvistato Malekith, Loki tradisce Thor, tagliandogli la mano, e consegna Jane al sovrano 
degli elfi oscuri, il quale estrae l'Aether dal corpo della ragazza. Tuttavia, questo era tutto uno stratagemma ideato da Thor per far sì che Malekith estraesse l'Aether dal corpo di Jane. Rialzatosi, il Dio del 
Tuono si scaglia contro gli Elfi Oscuri, ma viene aggredito e quasi sconfitto da Kurse. Improvvisamente Loki accorre in aiuto del fratello, ma, nonostante riesca a distruggere Kurse, viene ferito mortalmente da 
quest'ultimo. Malekith ne approfitta per fuggire sulla Terra, in quanto la Convergenza, la causa dei vari collegamenti tra i mondi, sta per ripresentarsi. Dopo essersi riappacificato con Thor, Loki muore.
Thor e Jane, bloccati a Svartalfaheimr, riescono a tornare sulla Terra grazie ad un passaggio dimensionale scoperto dalla scienziata, che univa un edificio di Londra proprio con quel mondo. Nel frattempo, Darcy e 
Ian liberano da un manicomio il dottor Erik Selvig, rinchiuso dopo aver perso la testa in seguito al lavaggio mentale subito da Loki ai tempi di New York, ed aver corso nudo per Stonehenge, in quanto aveva intuito 
il luogo esatto in cui sarebbe avvenuta la Convergenza: Greenwich. Giunto a Greenwich, Thor ingaggia una lotta furente contro Malekith, che ha assimilato completamente l'Aether, spostandosi attraverso i Nove Regni 
a causa della Convergenza. Mentre Jane, Selvig, Ian e Darcy tentano di respingere i pochi Elfi Oscuri rimasti, Thor riesce a sconfiggere Malekith teletrasportandolo a Svartalfaheimr con un dispositivo che sfrutta 
la convergenza inventato da Selvig. A questo punto la nave aliena inizia a precipitare rischiando di cadere proprio su Thor e Jane, ma Selvig riesce a trasportare anch'essa su Svartalfaheimr dove, continuando 
la sua caduta, finisce per schiacciare proprio Malekith.
Ritornato su Asgard per scusarsi, Thor rifiuta il trono, con grande sorpresa di Odino, in modo da continuare a combattere per proteggere i Nove Regni, cosa che da re non avrebbe potuto fare liberamente. Odino 
permette tale scelta e Thor, dopo averlo ringraziato, se ne va: non appena uscito, tuttavia, Odino si trasforma rivelandosi Loki, il quale, sopravvissuto, ha preso il posto del re di Asgard all'insaputa di tutti.<br>
A metà dei titoli di coda Sif e Volstagg consegnano l'Aether a Taneleer Tivan, il Collezionista, affermando che non è saggio conservarlo ad Asgard assieme al Tesseract; il Collezionista, soddisfatto, rivela che 
gli mancano solo cinque gemme. Nella scena dopo i titoli di coda Thor ritorna a Londra per stare con Jane.
Trama Ragnarok:<br>
Nei due anni successivi alla battaglia di Sokovia, Thor ha vagato per il cosmo alla ricerca delle Gemme dell'Infinito ed è ora prigioniero del demone Surtur. Quest'ultimo rivela a Thor che suo padre Odino non 
si trova più ad Asgard e che il regno degli dèi verrà presto distrutto da Ragnarök, una volta che Surtur avrà unito la sua corona con la Fiamma Eterna che brucia sotto Asgard. Thor si libera e sconfigge Surtur, 
prendendo la sua corona e credendo in questo modo di aver impedito Ragnarök.
Thor torna ad Asgard e scopre che Loki è vivo e finge di essere Odino. Thor costringe così Loki ad accompagnarlo da suo padre; grazie all'aiuto di Stephen Strange, Thor e Loki rintracciano Odino in Norvegia. 
Odino rivela loro di essere prossimo alla morte e che con la sua dipartita Hela, la sua primogenita, verrà liberata dalla prigione in cui era stata rinchiusa millenni prima. Hela era il braccio destro di Odino e 
insieme a lui conquistò i Nove Regni, ma quando la sua brama di potere crebbe a dismisura Odino fu costretto a imprigionarla. Odino muore. Hela appare e distrugge il martello di Thor, Mjolnir; Thor e Loki cercano 
di fuggire su Asgard attraverso il Bifrǫst, ma Hela li insegue e li scaraventa nello spazio. Hela giunge ad Asgard e si proclama nuova regina, massacrando l'esercito della città e i Tre guerrieri, e resuscitando 
il suo esercito di morti e il suo fedele lupo Fenris. Con l'aiuto dell'asgardiano Skurge, Hela decide di usare il Bifröst per andare alla conquista degli altri mondi, ma Heimdall ruba la spada che controlla il 
ponte e fugge.
Nel frattempo, Thor precipita sul pianeta Sakaar, un pianeta-discarica circondato da decine di wormhole. Thor viene catturato da una cacciatrice di taglie chiamata SR-142, che lo consegna al governatore del 
pianeta, il Gran Maestro. Thor incontra anche Loki, che è riuscito a entrare nelle grazie del Gran Maestro, e scopre che SR-142 è in realtà l'ultima sopravvissuta delle Valchirie, leggendarie combattenti di Asgard 
uccise da Hela. Thor viene costretto dal Gran Maestro a combattere contro il suo vecchio amico Hulk; Thor riesce quasi a sconfiggerlo, ma il Gran Maestro manipola la gara in modo da far vincere Hulk. Dopo il 
combattimento, Thor cerca di convincere Hulk e SR-142 a fuggire con lui per salvare Asgard, ma nessuno dei due accetta. Thor fugge e raggiunge il Quinjet che portò Hulk su Sakaar; Hulk lo segue per riportarlo 
indietro e Thor attiva erroneamente una registrazione video di Natasha Romanoff che fa trasformare Hulk in Bruce Banner per la prima volta dopo gli eventi di Sokovia.
Il Gran Maestro ordina a SR-142 e Loki di trovare Thor e Hulk, ma i due litigano e Loki fa rivivere alla donna i momenti in cui le sue compagne furono uccise da Hela. SR-142 decide di aiutare Thor e gli consegna 
Loki che, avendo perso la fiducia del Gran Maestro, decide di seguirli dando loro i codici di sicurezza per accedere alle astronavi del Gran Maestro. SR-142 libera gli altri gladiatori che, guidati da Korg e Miek, 
danno inizio a una rivolta. Loki aiuta il gruppo a trovare un'astronave per fuggire ma cerca di tradire Thor, che anticipa le sue mosse e lo lascia stordito su Sakaar. Thor, Banner e SR-142 attraversano un wormhole 
e arrivano ad Asgard, dove Hela sta attaccando Heimdall e i cittadini inermi. Banner si trasforma nuovamente in Hulk per combattere Fenris, mentre Thor e SR-142 affrontano Hela. Loki e i gladiatori giungono in 
soccorso del gruppo e aiutano i cittadini di Asgard a fuggire a bordo di un'astronave rubata al Gran Maestro. Skurge, pentito delle sue azioni, si sacrifica per permettere all'astronave di fuggire. Durante il 
combattimento contro Hela, Thor perde un occhio; in quel momento ha una visione di Odino e capisce che l'unico modo per sconfiggere Hela è scatenare Ragnarök, poiché Hela trae il suo potere da Asgard diventando 
sempre più forte, perciò l'unica soluzione è distruggere il mondo asgardiano. Thor manda Loki a recuperare la corona di Surtur e ad immergerla nella Fiamma Eterna; Surtur rinasce e distrugge Asgard, uccidendo così 
Hela. Thor e gli altri fuggono a bordo dell'astronave del Gran Maestro insieme ai cittadini di Asgard. Thor sale al trono come nuovo re di Asgard e decide di portare i suoi sudditi sulla Terra.
In una scena durante i titoli di coda, il gruppo viene fermato da un'immensa astronave che blocca loro il passaggio. Nella scena dopo i titoli di coda, il Gran Maestro cerca di placare gli animi dei rivoltosi 
su Sakaar.
</h3>
</body>

</html>